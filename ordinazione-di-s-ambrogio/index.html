<!DOCTYPE html><html lang="it"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Ordinazione di S. Ambrogio - Riflessioni sulla liturgia</title><meta name="description" content="Vescovo, Confessore, Dottore. Patrono della Santa Chiesa Ambrosiana La Messa d'oggi è un poema di Grazia. La Chiesa, infatti, è sapientissima nel mettere in rilievo in ogni Santo il fondamento della sua grandezza. Ambrogio è ancora catecumeno; non appena i santi Sacramenti gl'infondono la grazia&hellip;"><meta name="generator" content="Publii Open-Source CMS for Static Site"><link rel="canonical" href="https://costikid.github.io/ritoambrosiano/ordinazione-di-s-ambrogio/"><link rel="alternate" type="application/atom+xml" href="https://costikid.github.io/ritoambrosiano/feed.xml"><link rel="alternate" type="application/json" href="https://costikid.github.io/ritoambrosiano/feed.json"><meta property="og:title" content="Ordinazione di S. Ambrogio"><meta property="og:image" content="https://costikid.github.io/ritoambrosiano/media/posts/4/ordinazionesambrogio.jpg"><meta property="og:site_name" content="Riflessioni sulla liturgia"><meta property="og:description" content="Vescovo, Confessore, Dottore. Patrono della Santa Chiesa Ambrosiana La Messa d'oggi è un poema di Grazia. La Chiesa, infatti, è sapientissima nel mettere in rilievo in ogni Santo il fondamento della sua grandezza. Ambrogio è ancora catecumeno; non appena i santi Sacramenti gl'infondono la grazia&hellip;"><meta property="og:url" content="https://costikid.github.io/ritoambrosiano/ordinazione-di-s-ambrogio/"><meta property="og:type" content="article"><link rel="preload" href="https://costikid.github.io/ritoambrosiano/assets/dynamic/fonts/andadapro/andadapro.woff2" as="font" type="font/woff2" crossorigin><link rel="stylesheet" href="https://costikid.github.io/ritoambrosiano/assets/css/style.css?v=1c37072923718e170a01fca2a82d2f3d"><script type="application/ld+json">{"@context":"http://schema.org","@type":"Article","mainEntityOfPage":{"@type":"WebPage","@id":"https://costikid.github.io/ritoambrosiano/ordinazione-di-s-ambrogio/"},"headline":"Ordinazione di S. Ambrogio","datePublished":"2022-12-06T00:26","dateModified":"2022-11-12T18:02","image":{"@type":"ImageObject","url":"https://costikid.github.io/ritoambrosiano/media/posts/4/ordinazionesambrogio.jpg","height":416,"width":320},"description":"Vescovo, Confessore, Dottore. Patrono della Santa Chiesa Ambrosiana La Messa d'oggi è un poema di Grazia. La Chiesa, infatti, è sapientissima nel mettere in rilievo in ogni Santo il fondamento della sua grandezza. Ambrogio è ancora catecumeno; non appena i santi Sacramenti gl'infondono la grazia&hellip;","author":{"@type":"Person","name":"Rito ambirosiano antico","url":"https://costikid.github.io/ritoambrosiano/authors/rito-ambirosiano-antico/"},"publisher":{"@type":"Organization","name":"Rito ambirosiano antico"}}</script></head><body><div class="site-container"><header class="top" id="js-header"><a class="logo" href="https://costikid.github.io/ritoambrosiano/">Riflessioni sulla liturgia</a><nav class="navbar js-navbar"><button class="navbar__toggle js-toggle" aria-label="Menu" aria-haspopup="true" aria-expanded="false"><span class="navbar__toggle-box"><span class="navbar__toggle-inner">Menu</span></span></button><ul class="navbar__menu"><li><a href="https://ritoambrosianoantico.it/" target="_blank">Torna al sito principale</a></li></ul></nav></header><main><article class="post"><div class="hero"><figure class="hero__image hero__image--overlay"><img src="https://costikid.github.io/ritoambrosiano/media/posts/4/ordinazionesambrogio.jpg" srcset="https://costikid.github.io/ritoambrosiano/media/posts/4/responsive/ordinazionesambrogio-xs.jpg 300w, https://costikid.github.io/ritoambrosiano/media/posts/4/responsive/ordinazionesambrogio-sm.jpg 480w, https://costikid.github.io/ritoambrosiano/media/posts/4/responsive/ordinazionesambrogio-md.jpg 768w, https://costikid.github.io/ritoambrosiano/media/posts/4/responsive/ordinazionesambrogio-lg.jpg 1024w, https://costikid.github.io/ritoambrosiano/media/posts/4/responsive/ordinazionesambrogio-xl.jpg 1360w, https://costikid.github.io/ritoambrosiano/media/posts/4/responsive/ordinazionesambrogio-2xl.jpg 1600w" sizes="(max-width: 1600px) 100vw, 1600px" loading="eager" height="416" width="320" alt=""></figure><header class="hero__content"><div class="wrapper"><div class="post__meta"><time datetime="2022-12-06T00:26">12/06/2022</time></div><h1>Ordinazione di S. Ambrogio</h1></div></header></div><div class="wrapper post__entry"><h1>Vescovo, Confessore, Dottore. Patrono della Santa Chiesa Ambrosiana</h1><p>La Messa d'oggi è un poema di Grazia. La Chiesa, infatti, è sapientissima nel mettere in rilievo in ogni Santo il fondamento della sua grandezza. Ambrogio è ancora catecumeno; non appena i santi Sacramenti gl'infondono la grazia a piene ondate, ne sorge tosto una mirabile figura di Cristiano, di Vescovo e di Dottore. In questa magnifica operazione di grazia la Chiesa Milanese intuisce se stessa e i suoi primordi, contemplando in Ambrogio il suo Apostolo Paolo (Ingr., Ep., Vang., ecc.) «Avete udito la dispensazione di grazia, che mi fu data per voi...». Egli fu cercato, come il mite Davide, da Dio e inondato d'Olio Santo (Salm., Postevang., Off.). Anche il suo trono, perciò, sarà da Dio confermato in eterno (Confr.).<br><br><strong><em>Letture:</em></strong> Lettera di S. Paolo agli Efesini  3, 2-11  <br><br><strong>Vangelo secondo Giovanni 10, 11-18</strong><br><br><strong>11</strong> Io sono il buon pastore; il buon pastore dà la sua vita per le pecore. <strong>12</strong> Il mercenario, che non è pastore, a cui non appartengono le pecore, vede venire il lupo, abbandona le pecore e si dà alla fuga (e il lupo le rapisce e disperde), <strong>13</strong> perché è mercenario e non si cura delle pecore. <strong>14</strong> Io sono il buon pastore, e conosco le mie, e le mie conoscono me, <strong>15</strong> come il Padre mi conosce e io conosco il Padre, e do la mia vita per le pecore. <strong>16</strong> Ho anche altre pecore, che non sono di quest'ovile; anche quelle devo raccogliere ed esse ascolteranno la mia voce, e vi sarà un solo gregge, un solo pastore. <strong>17</strong> Per questo mi ama il Padre; perché io depongo la mia vita per riprenderla poi. <strong>18</strong> Nessuno me la toglie, ma io la depongo da me. Ho il potere di deporla e ho il potere di riprenderla. Quest'ordine ho ricevuto dal Padre mio».</p></div><footer class="wrapper post__footer"><div class="post__share"></div></footer></article><nav class="post__nav"><div class="post__nav-inner"><div class="post__nav-prev"><svg width="1.041em" height="0.416em" aria-hidden="true"><use xlink:href="https://costikid.github.io/ritoambrosiano/assets/svg/svg-map.svg#arrow-prev"/></svg> <a href="https://costikid.github.io/ritoambrosiano/immacolata-concezione-di-maria/" class="post__nav-link" rel="prev"><span>Indietro</span> Immacolata concezione di Maria</a></div><div class="post__nav-next"><a href="https://costikid.github.io/ritoambrosiano/iv-domenica/" class="post__nav-link" rel="next"><span>Avanti</span> IV Domenica di Avvento </a><svg width="1.041em" height="0.416em" aria-hidden="true"><use xlink:href="https://costikid.github.io/ritoambrosiano/assets/svg/svg-map.svg#arrow-next"/></svg></div></div></nav></main><footer class="footer"><div class="footer__copyright"><p><a href="https://ritoambrosianoantico.it/">Torna al sito principale</a></p></div><button onclick="backToTopFunction()" id="backToTop" class="footer__bttop" aria-label="Torna su" title="Torna su"><svg><use xlink:href="https://costikid.github.io/ritoambrosiano/assets/svg/svg-map.svg#toparrow"/></svg></button></footer></div><script defer="defer" src="https://costikid.github.io/ritoambrosiano/assets/js/scripts.min.js?v=f47c11534595205f20935f0db2a62a85"></script><script>window.publiiThemeMenuConfig={mobileMenuMode:'sidebar',animationSpeed:300,submenuWidth: 'auto',doubleClickTime:500,mobileMenuExpandableSubmenus:true,relatedContainerForOverlayMenuSelector:'.top'};</script><script>var images = document.querySelectorAll('img[loading]');

        for (var i = 0; i < images.length; i++) {
            if (images[i].complete) {
                images[i].classList.add('is-loaded');
            } else {
                images[i].addEventListener('load', function () {
                    this.classList.add('is-loaded');
                }, false);
            }
        }</script></body></html>