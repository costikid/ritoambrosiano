<!DOCTYPE html><html lang="it"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Venerdì santo - Riflessioni sulla liturgia</title><meta name="description" content="Giornata di digiuno e astinenza Catechesi: Isaia 49, 21-50; 53, 1-12 Passione di N.S. Gesù Cristo secondo Matteo: 28, 1-61 1 Venuto il mattino, tutti i capi dei sacerdoti e gli anziani del popolo tennero consiglio contro Gesù per farlo morire. 2 Poi lo misero&hellip;"><meta name="generator" content="Publii Open-Source CMS for Static Site"><link rel="canonical" href="https://costikid.github.io/ritoambrosiano/venerdi-santo/"><link rel="alternate" type="application/atom+xml" href="https://costikid.github.io/ritoambrosiano/feed.xml"><link rel="alternate" type="application/json" href="https://costikid.github.io/ritoambrosiano/feed.json"><meta property="og:title" content="Venerdì santo"><meta property="og:image" content="https://costikid.github.io/ritoambrosiano/media/posts/34/venerdi-santo.jpg"><meta property="og:site_name" content="Riflessioni sulla liturgia"><meta property="og:description" content="Giornata di digiuno e astinenza Catechesi: Isaia 49, 21-50; 53, 1-12 Passione di N.S. Gesù Cristo secondo Matteo: 28, 1-61 1 Venuto il mattino, tutti i capi dei sacerdoti e gli anziani del popolo tennero consiglio contro Gesù per farlo morire. 2 Poi lo misero&hellip;"><meta property="og:url" content="https://costikid.github.io/ritoambrosiano/venerdi-santo/"><meta property="og:type" content="article"><link rel="preload" href="https://costikid.github.io/ritoambrosiano/assets/dynamic/fonts/andadapro/andadapro.woff2" as="font" type="font/woff2" crossorigin><link rel="stylesheet" href="https://costikid.github.io/ritoambrosiano/assets/css/style.css?v=1c37072923718e170a01fca2a82d2f3d"><script type="application/ld+json">{"@context":"http://schema.org","@type":"Article","mainEntityOfPage":{"@type":"WebPage","@id":"https://costikid.github.io/ritoambrosiano/venerdi-santo/"},"headline":"Venerdì santo","datePublished":"2023-04-14T00:57","dateModified":"2022-11-12T19:57","image":{"@type":"ImageObject","url":"https://costikid.github.io/ritoambrosiano/media/posts/34/venerdi-santo.jpg","height":437,"width":620},"description":"Giornata di digiuno e astinenza Catechesi: Isaia 49, 21-50; 53, 1-12 Passione di N.S. Gesù Cristo secondo Matteo: 28, 1-61 1 Venuto il mattino, tutti i capi dei sacerdoti e gli anziani del popolo tennero consiglio contro Gesù per farlo morire. 2 Poi lo misero&hellip;","author":{"@type":"Person","name":"Rito ambirosiano antico","url":"https://costikid.github.io/ritoambrosiano/authors/rito-ambirosiano-antico/"},"publisher":{"@type":"Organization","name":"Rito ambirosiano antico"}}</script></head><body><div class="site-container"><header class="top" id="js-header"><a class="logo" href="https://costikid.github.io/ritoambrosiano/">Riflessioni sulla liturgia</a><nav class="navbar js-navbar"><button class="navbar__toggle js-toggle" aria-label="Menu" aria-haspopup="true" aria-expanded="false"><span class="navbar__toggle-box"><span class="navbar__toggle-inner">Menu</span></span></button><ul class="navbar__menu"><li><a href="https://ritoambrosianoantico.it/" target="_blank">Torna al sito principale</a></li></ul></nav></header><main><article class="post"><div class="hero"><figure class="hero__image hero__image--overlay"><img src="https://costikid.github.io/ritoambrosiano/media/posts/34/venerdi-santo.jpg" srcset="https://costikid.github.io/ritoambrosiano/media/posts/34/responsive/venerdi-santo-xs.jpg 300w, https://costikid.github.io/ritoambrosiano/media/posts/34/responsive/venerdi-santo-sm.jpg 480w, https://costikid.github.io/ritoambrosiano/media/posts/34/responsive/venerdi-santo-md.jpg 768w, https://costikid.github.io/ritoambrosiano/media/posts/34/responsive/venerdi-santo-lg.jpg 1024w, https://costikid.github.io/ritoambrosiano/media/posts/34/responsive/venerdi-santo-xl.jpg 1360w, https://costikid.github.io/ritoambrosiano/media/posts/34/responsive/venerdi-santo-2xl.jpg 1600w" sizes="(max-width: 1600px) 100vw, 1600px" loading="eager" height="437" width="620" alt=""></figure><header class="hero__content"><div class="wrapper"><div class="post__meta"><time datetime="2023-04-14T00:57">04/14/2023</time></div><h1>Venerdì santo</h1></div></header></div><div class="wrapper post__entry"><h1>Giornata di digiuno e astinenza</h1><p>Catechesi: Isaia 49, 21-50;  53, 1-12<br><br>Passione di N.S. Gesù Cristo secondo Matteo: 28, 1-61<br><br>1 Venuto il mattino, tutti i capi dei sacerdoti e gli anziani del popolo tennero consiglio contro Gesù per farlo morire. 2 Poi lo misero in catene, lo condussero via e lo consegnarono al governatore Pilato.<br><br>3 Allora Giuda - colui che lo tradì -, vedendo che Gesù era stato condannato, preso dal rimorso, riportò le trenta monete d'argento ai capi dei sacerdoti e agli anziani, 4 dicendo: «Ho peccato, perché ho tradito sangue innocente». Ma quelli dissero: «A noi che importa? Pensaci tu!». 5Egli allora, gettate le monete d'argento nel tempio, si allontanò e andò a impiccarsi. 6 I capi dei sacerdoti, raccolte le monete, dissero: «Non è lecito metterle nel tesoro, perché sono prezzo di sangue». 7 Tenuto consiglio, comprarono con esse il «Campo del vasaio» per la sepoltura degli stranieri. 8 Perciò quel campo fu chiamato «Campo di sangue» fino al giorno d'oggi. 9 Allora si compì quanto era stato detto per mezzo del profeta Geremia: E presero trenta monete d'argento, il prezzo di colui che a tal prezzo fu valutato dai figli d'Israele, 10e le diedero per il campo del vasaio,come mi aveva ordinato il Signore.<br><br>11 Gesù intanto comparve davanti al governatore, e il governatore lo interrogò dicendo: «Sei tu il re dei Giudei?». Gesù rispose: «Tu lo dici». 12 E mentre i capi dei sacerdoti e gli anziani lo accusavano, non rispose nulla. 13 Allora Pilato gli disse: «Non senti quante testimonianze portano contro di te?». 14 Ma non gli rispose neanche una parola, tanto che il governatore rimase assai stupito. <br>15 A ogni festa, il governatore era solito rimettere in libertà per la folla un carcerato, a loro scelta. 16 In quel momento avevano un carcerato famoso, di nome Barabba. 17 Perciò, alla gente che si era radunata, Pilato disse: «Chi volete che io rimetta in libertà per voi: Barabba o Gesù, chiamato Cristo?». 18 Sapeva bene infatti che glielo avevano consegnato per invidia.<br><br>19 Mentre egli sedeva in tribunale, sua moglie gli mandò a dire: «Non avere a che fare con quel giusto, perché oggi, in sogno, sono stata molto turbata per causa sua».<br><br>20 Ma i capi dei sacerdoti e gli anziani persuasero la folla a chiedere Barabba e a far morire Gesù. 21 Allora il governatore domandò loro: «Di questi due, chi volete che io rimetta in libertà per voi?». Quelli risposero: «Barabba!». 22 Chiese loro Pilato: «Ma allora, che farò di Gesù, chiamato Cristo?». Tutti risposero: «Sia crocifisso!». 23 Ed egli disse: «Ma che male ha fatto?». Essi allora gridavano più forte: «Sia crocifisso!».<br><br>24 Pilato, visto che non otteneva nulla, anzi che il tumulto aumentava, prese dell'acqua e si lavò le mani davanti alla folla, dicendo: «Non sono responsabile di questo sangue. Pensateci voi!». 25 E tutto il popolo rispose: «Il suo sangue ricada su di noi e sui nostri figli». 26 Allora rimise in libertà per loro Barabba e, dopo aver fatto flagellare Gesù, lo consegnò perché fosse crocifisso. <br>27 Allora i soldati del governatore condussero Gesù nel pretorio e gli radunarono attorno tutta la truppa. 28 Lo spogliarono, gli fecero indossare un mantello scarlatto, 29 intrecciarono una corona di spine, gliela posero sul capo e gli misero una canna nella mano destra. Poi, inginocchiandosi davanti a lui, lo deridevano: «Salve, re dei Giudei!». 30 Sputandogli addosso, gli tolsero di mano la canna e lo percuotevano sul capo. 31 Dopo averlo deriso, lo spogliarono del mantello e gli rimisero le sue vesti, poi lo condussero via per crocifiggerlo.<br><br>27 Allora i soldati del governatore condussero Gesù nel pretorio e gli radunarono attorno tutta la truppa. 28 Lo spogliarono, gli fecero indossare un mantello scarlatto, 29 intrecciarono una corona di spine, gliela posero sul capo e gli misero una canna nella mano destra. Poi, inginocchiandosi davanti a lui, lo deridevano: «Salve, re dei Giudei!». 30 Sputandogli addosso, gli tolsero di mano la canna e lo percuotevano sul capo. 31 Dopo averlo deriso, lo spogliarono del mantello e gli rimisero le sue vesti, poi lo condussero via per crocifiggerlo. <br>32 Mentre uscivano, incontrarono un uomo di Cirene, chiamato Simone, e lo costrinsero a portare la sua croce.<br><br>33 Giunti al luogo detto Gòlgota, che significa «Luogo del cranio», 34 gli diedero da bere vino mescolato con fiele. Egli lo assaggiò, ma non ne volle bere. 35 Dopo averlo crocifisso, si divisero le sue vesti, tirandole a sorte. 36 Poi, seduti, gli facevano la guardia. 37 Al di sopra del suo capo posero il motivo scritto della sua condanna: «Costui è Gesù, il re dei Giudei». 38 Insieme a lui vennero crocifissi due ladroni, uno a destra e uno a sinistra.<br><br>39 Quelli che passavano di lì lo insultavano, scuotendo il capo 40 e dicendo: «Tu, che distruggi il tempio e in tre giorni lo ricostruisci, salva te stesso, se tu sei Figlio di Dio, e scendi dalla croce!». 41 Così anche i capi dei sacerdoti, con gli scribi e gli anziani, facendosi beffe di lui dicevano: 42«Ha salvato altri e non può salvare se stesso! È il re d'Israele; scenda ora dalla croce e crederemo in lui. 43 Ha confidato in Dio;lo liberi lui, ora, se gli vuol bene. Ha detto infatti: «Sono Figlio di Dio»!». 44 Anche i ladroni crocifissi con lui lo insultavano allo stesso modo. <br>45 A mezzogiorno si fece buio su tutta la terra, fino alle tre del pomeriggio. 46 Verso le tre, Gesù gridò a gran voce: «Elì, Elì, lemà sabactàni?», che significa: «Dio mio, Dio mio, perché mi hai abbandonato?». 47 Udendo questo, alcuni dei presenti dicevano: «Costui chiama Elia». 48 E subito uno di loro corse a prendere una spugna, la inzuppò di aceto, la fissò su una canna e gli dava da bere. 49 Gli altri dicevano: «Lascia! Vediamo se viene Elia a salvarlo!». 50 Ma Gesù di nuovo gridò a gran voce ed emise lo spirito.<br><br>51 Ed ecco, il velo del tempio si squarciò in due, da cima a fondo, la terra tremò, le rocce si spezzarono, 52 i sepolcri si aprirono e molti corpi di santi, che erano morti, risuscitarono. 53 Uscendo dai sepolcri, dopo la sua risurrezione, entrarono nella città santa e apparvero a molti.<br><br>54 Il centurione, e quelli che con lui facevano la guardia a Gesù, alla vista del terremoto e di quello che succedeva, furono presi da grande timore e dicevano: «Davvero costui era Figlio di Dio!».<br><br>55 Vi erano là anche molte donne, che osservavano da lontano; esse avevano seguito Gesù dalla Galilea per servirlo. 56 Tra queste c'erano Maria di Màgdala, Maria madre di Giacomo e di Giuseppe, e la madre dei figli di Zebedeo. <br><br>57 Venuta la sera, giunse un uomo ricco, di Arimatea, chiamato Giuseppe; anche lui era diventato discepolo di Gesù. 58 Questi si presentò a Pilato e chiese il corpo di Gesù. Pilato allora ordinò che gli fosse consegnato. 59 Giuseppe prese il corpo, lo avvolse in un lenzuolo pulito 60 e lo depose nel suo sepolcro nuovo, che si era fatto scavare nella roccia; rotolata poi una grande pietra all'entrata del sepolcro, se ne andò. 61 Lì, sedute di fronte alla tomba, c'erano Maria di Màgdala e l'altra Maria.  </p></div><footer class="wrapper post__footer"><div class="post__share"></div></footer></article><nav class="post__nav"><div class="post__nav-inner"><div class="post__nav-prev"><svg width="1.041em" height="0.416em" aria-hidden="true"><use xlink:href="https://costikid.github.io/ritoambrosiano/assets/svg/svg-map.svg#arrow-prev"/></svg> <a href="https://costikid.github.io/ritoambrosiano/domenica-in-albis-depositis/" class="post__nav-link" rel="prev"><span>Indietro</span> Domenica in Albis Depositis</a></div><div class="post__nav-next"><a href="https://costikid.github.io/ritoambrosiano/giovedi-santo/" class="post__nav-link" rel="next"><span>Avanti</span> Giovedì santo </a><svg width="1.041em" height="0.416em" aria-hidden="true"><use xlink:href="https://costikid.github.io/ritoambrosiano/assets/svg/svg-map.svg#arrow-next"/></svg></div></div></nav><div class="post__related related"><div class="wrapper"><h2 class="h5 related__title">Leggi anche</h2><article class="related__item"><div class="feed__meta"><time datetime="2022-10-07T00:30" class="feed__date">10/07/2022</time></div><h3 class="h1"><a href="https://costikid.github.io/ritoambrosiano/santo-rosario-della-bv-maria/">Santo Rosario della B.V. Maria</a></h3></article><article class="related__item"><div class="feed__meta"><time datetime="2023-04-13T00:56" class="feed__date">04/13/2023</time></div><h3 class="h1"><a href="https://costikid.github.io/ritoambrosiano/giovedi-santo/">Giovedì santo</a></h3></article><article class="related__item"><div class="feed__meta"><time datetime="2022-12-26T00:26" class="feed__date">12/26/2022</time></div><h3 class="h1"><a href="https://costikid.github.io/ritoambrosiano/santo-stefano-protomartire/">Santo Stefano Protomartire</a></h3></article></div></div></main><footer class="footer"><div class="footer__copyright"><p><a href="https://ritoambrosianoantico.it/">Torna al sito principale</a></p></div><button onclick="backToTopFunction()" id="backToTop" class="footer__bttop" aria-label="Torna su" title="Torna su"><svg><use xlink:href="https://costikid.github.io/ritoambrosiano/assets/svg/svg-map.svg#toparrow"/></svg></button></footer></div><script defer="defer" src="https://costikid.github.io/ritoambrosiano/assets/js/scripts.min.js?v=f47c11534595205f20935f0db2a62a85"></script><script>window.publiiThemeMenuConfig={mobileMenuMode:'sidebar',animationSpeed:300,submenuWidth: 'auto',doubleClickTime:500,mobileMenuExpandableSubmenus:true,relatedContainerForOverlayMenuSelector:'.top'};</script><script>var images = document.querySelectorAll('img[loading]');

        for (var i = 0; i < images.length; i++) {
            if (images[i].complete) {
                images[i].classList.add('is-loaded');
            } else {
                images[i].addEventListener('load', function () {
                    this.classList.add('is-loaded');
                }, false);
            }
        }</script></body></html>